# Standaard voor het beschrijven van begrippen (NL-SBB)

Deze repository is voortgekomen de activiteiten voor de PLDN Werkgroep Nederlands profiel voor stelselcatalogi. Historische issues zijn nog te vinden op de [gearchiveerde PLDN github](https://github.com/pldn/nederlands-profiel-voor-stelselcatalogi/issues?q=is%3Aissue). Inmiddels is de standaard in beheer bij Geonovum en faciliteert zij ook de werkgroep, ook actuele issues zijn in deze Github te vinden.

De werkversie van het profiel is te vinden op [https://geonovum.github.io/NL-SBB/](https://geonovum.github.io/NL-SBB/). 

Best practices en aanvullingen op de standaard staaan in een apart document, dat te vinden is op [https://geonovum.github.io/NL-SBB/bp](https://geonovum.github.io/NL-SBB/bp).
 
De standaard beschrijft een basisprofiel voor stelselcatalogi(of iedere andere plek waar begrippen gepubliceerd worden), waarmee verschillende stelselcatalogi interoperabel ingericht kunnen worden. De bedoeling is dat catalogi gemakkelijk naar elkaars begrippen kunnen verwijzen. Daarmee ontstaat en soort van samenhangend overkoepelend stelsel van domeinen, waarbij ieder deelnemend stelsel een samenhangend domein representeert. Voorbeelden zijn de [stelselcatalogus voor de basisregistraties](https://www.stelselcatalogus.nl/) (de moeder van alle catalogi), de [stelselcatalogus voor het DSO](https://stelselcatalogus.omgevingswet.overheid.nl/) en de [stelselcatalogus voor het Zorgeloos Vastgoed Stelsel](https://taxonomie.zorgeloosvastgoed.nl/).  Naast het basisprofiel zullen meerdere extensies ontstaan. Dit kunnen extensies zijn om tot een volledige ISO compatable thesaurus te komen, maar ook extensies die relevant zijn voor een specifiek domein. Er lijkt in Nederland op dit moment echt momentum om dit gezamenlijk op te pakken en naar semantisch interoperabele publiek-private domeinen toe te werken.
 
We richten ons in eerste instantie op een good practice voor het beschrijven van een begrippenkader met begrippen ofwel concepten. We zien begrip en concept als synoniem. Daarbij zullen we aandacht besteden aan de verschillende niveaus van detaillering voor het beschrijven van concepten. Dit begint met het minimaal beschrijven van een concept met een term en een definitie, waarbij we naast een formele definitie ook een publieksvriendelijke variant op taalniveau B2 willen hebben. Door hiërarchische relaties toe te voegen ontstaat een taxonomie en door nog meer verbanden tussen concepten toe te voegen ontstaat een thesaurus. In sommige gevallen willen we wellicht zelfs nog wat meer semantiek toevoegen zoals het nader duiden van subjecten, handelingen en objecten (onderwerp, lijdend voorwerp, gezegde). Dit willen we stap voor stap afpellen. We starten met techniekonafhankelijke principes voor het beschrijven van een begrippenkader. Uiteindelijk willen we komen tot een gedeelde standaard voor het beschrijven van zo’n begrippenkader. Deze standaard beschrijft hoe wij bestaande W3C standaarden toepassen. Voor begrippenkaders gaat het daarbij onder andere om rdfs, skos, dcterms, prov-o en adms/dcat. Ons doel is om het uiteindelijke profiel als aanbevolen standaard of wellicht zelfs als pas-toe-leg-uit standaard aan te bieden aan het Forum Standaardisatie.

Naast een begrippenkader kent een stelselcatalogus ook een beschrijving van de gegevens in die registratie en soms ook een overzicht van waardelijsten met referentiegegevens of classificaties. Hier zal ook het [MIM](https://www.geonovum.nl/geo-standaarden/metamodel-informatiemodellering-mim) (Metamodel voor InformatieModellelering) belangrijke input vormen.
 
De eerste versie van het basisprofiel is af en zit momenteel in een vaststellingsproces binnen de GDI en is ook voorgedragen voor de lijst verplichte standaarden van het Forum Standaardisatie.
 
De volgende personen en organisaties nemen deel aan deze werkgroep:

Trekker: Arjen Santema (Kadaster)<br>
Deelnemers: 
Jos van der Arend (Kennisnet), Jesse Bakker (Kadaster), Koos Boersma (IHW), Marco Brattinga (Nationale Politie), Linda van den Brink (Geonovum), Pieter van Everdingen (PLDN), Roeland Euwens (KNB), Casper le Gras (KOOP), Gerald Groot Roessink (DUO), Pano Maria (Skemu), Rik (CROW), Hans Overbeek (KOOP), Viyanti Ramdhiansing (Kennisnet), Arjen Santema (Kadaster), Frank Terpstra (Geonovum), Kees Trautwein (Logius), Jan Willem van Veen (ArchiXL)
